<h5> पञ्चविंशतिसाहस्रिका प्रज्ञापारमिता </h5>
<!-- https://www.sanskritworld.in/public/assets/book/book_5103ff5b93eda.txt -->
<div>
[...]

पुनर् अपरं सुभूते बोधिसत्त्वस्य महासत्त्वस्य महायानं। यदुत धारणीमुखानि। यदुताक्षरनयसमताक्षरमुखमक्षरप्रवेशः। कतमोऽक्षरनयसमता अक्षरमुखमक्षरप्रवेशः।

अकारो मुखः सर्वधर्माणाम् आद्यनुत्पन्नत्वात्।
रेफो मुखः सर्वधर्माणां रजोऽपगतत्वात्।
पकारो मुखः सर्वधर्माणां परमार्थनिर्देशात्।
चकारो मुखः सर्वधर्माणां च्यवनोपपत्त्यनुपलब्धित्वात्।
नकारो मुखः सर्वधर्माणां नामापगतत्वात्।
लकारो मुखः सर्वधर्माणां लोकोत्तीर्णत्वात् तृष्णालताहेतुप्रत्ययसमुद्घातित्वात् च।
दकारो मुखः सर्वधर्माणां दान्तदमथपरिच्छिन्नत्वात्।
बकारो मुखः सर्वधर्माणां बन्धनविमुक्तत्वात्।
डकारो मुखः सर्वधर्माणां डमरापगतत्वात्।
सकारो मुखः सर्वधर्माणां सङ्गानुपलब्धित्वात्।
वकारो मुखः सर्वधर्माणां वाक्पथघोषसमुच्छिन्नत्वात्।
तकारो मुखः सर्वधर्माणां तथताऽचलितत्वात्।
यकारो मुखः सर्वधर्माणां यथावद् अनुत्पादत्वात्।
स्तकारो मुखः सर्वधर्माणां स्तम्भानुपलब्धित्वात्।
ककारो मुखः सर्वधर्माणां कारकानुपलब्धित्वात्।
सकारो मुखः सर्वधर्माणां समतानुपलब्धित्वात्।
मकारो मुखः सर्वधर्माणां ममकारानुपलब्धित्वात्।
गकारो मुखः सर्वधर्माणां गगनानुपलब्धितः।
स्थकारो मुखः सर्वधर्माणां स्थानानुपलब्धितः।
जकारो मुखः सर्वधर्माणां जात्यनुपलब्धितः।
श्वकारो मुखः सर्वधर्माणां श्वासानुपलब्धितः।
धकारो मुखः सर्वधर्माणां धर्मधात्वनुपलब्धितः।
शकारो मुखः सर्वधर्माणां शमथानुपलब्धितः।
खकारो मुखः सर्वधर्माणां खसमतानुपलब्धितः।
क्षकारो मुखः सर्वधर्माणां क्षयानुपलब्धितः।
तकारमुखाः सर्वधर्माः तच् चानुपलब्धितः।
ज्ञकारमुखाः सर्वधर्माः सर्वज्ञानानुपलब्धितः।
हकारमुखाः सर्वधर्माः हेतोर् अनुपलब्धितः।
च्छकारमुखाः सर्वधर्माः छवेर् अप्य् अनुपलब्धितः।
स्मकारमुखाः सर्वधर्माः स्मरणानुपलब्धितः।
द्धकारमुखाः सर्वधर्मा आद्धानापगतत्वात्।
सकारमुखाः सर्वधर्मा उत्साहानुपलब्धितः।
घकारमुखाः सर्वधर्माः घनानुपलब्धितः।
ठकारमुखाः सर्वधर्माः विठपनानुपलब्धितः।
णकारमुखाः सर्वधर्माः रणविगतत्वात्।
फकारमुखाः सर्वधर्माः फलानुपलब्धितः।
स्ककारमुखाः सर्वधर्माः स्कन्धानुपलब्धितः।
जकारमुखाः सर्वधर्माः जरानुपलब्धितः।
चकारमुखाः सर्वधर्माः चरणानुपलब्धितः।
टकारमुखाः सर्वधर्माः ठंकारानुपलब्धितः।
ढकारो मुखः सर्वधर्माः ढंकारानुपलब्धितः।

नास्ति अत उत्तरि अक्षयव्यवहारः। तत्कस्य हेतोः। तथा हि न कस्यचिन्नामास्ति येन संव्यवह्रियेत येन वाभिलप्येत येन निर्दिश्येत येन लक्ष्येत येन पश्येत् । तद्यथापि नाम सुभूते आकाशम्। एवमेव सर्वधर्मा अनुगन्तव्याः। अयं सुभूते धारणीप्रवेशोऽकाराद्यक्षरनिर्देशप्रवेशः। यः कश्चित् सुभूते बोधिसत्त्वो महासत्त्वः इदमकाराद्यक्षरकौशल्यप्रवेशं ज्ञास्यति न स क्वचिद्रुते प्रतिहन्यत् सर्वं तं धर्मतया समाधयिष्यति रुतज्ञानकौशल्यञ्च प्रतिलप्स्यत् यो हि कश्चित्सुभूते बोधिसत्त्वो महासत्त्व इमामकाराद्यक्षरमुद्रां श्रोष्यति श्रुत्वा चोद्ग्रहीष्यति धारयिष्यति वाचयिष्यति परेषां देशयिष्यति रमयति तया सन्तत्या तस्य विंशतिरनुशंसाः प्रतिकांक्षितव्याः। कतमा विंशतिः। स्मृतिमांश्च भविष्यति। मतिमांश्च भविष्यति। गतिमांश्च भविष्यति। धृतिमांश्च भविष्यति। ह्रीमांश्च प्रज्ञावांश्च प्रतिभानवांश्च सत्यकुशलश्च भविष्यति। इदं धारणीमुखमल्पकृच्छ्रेण प्रतिलप्स्यते न च कथंकथी भविष्यति। विमतिश्चास्य न भविष्यति। न च श्लक्ष्णां वाचं श्रुत्वा परेष्वनुनीतो भविष्यति। न च परुषया वाचा प्रतिहन्यत् न चोन्नतो भविष्यति नावनतः। यथास्थित एव भविष्यति रुतकुशलश्च भविष्यति। स्कन्धकुशलश्च भविष्यति धातुकुशलश्च भविष्यति। आयतनकुशलश्च भविष्यति सत्यकुशलश्च भविष्यति प्रतीत्यसमुत्पादकुशलश्च भविष्यति। हेतुकुशलश्च भविष्यति प्रत्ययकुशलश्च भविष्यति। धर्मकुशलश्च भविष्यति। इन्द्रियपरिपूर्णज्ञानकुशलश्च भविष्यति। परचित्तज्ञानकुशलश्च भविष्यति ऋद्धिविधिज्ञानकुशलश्च भविष्यति। दिव्यश्रोत्रज्ञानकुशलश्च भविष्यति। पूर्वनिवासानुस्मृतिज्ञानकुशलश्च भविष्यति। च्युतोपपत्तिज्ञानकुशलश्च भविष्यति। आस्रवक्षयज्ञानकुशलश्च भविष्यति। स्थानास्थाननिर्देशकुशलश्च भविष्यति। अतिक्रमणकुशलश्च भविष्यति इर्यापथकुशलश्च भविष्यति। इमाननुशंसान् प्रतिलप्स्यते इति। इदमपि सुभूते धारणीमुखमक्षरमुकमकारमुखं बोधिसत्त्वस्य महासत्त्वस्य महायानम्। इति धारणीसम्भारः॥

[...]
</div>
<hr/>
Text extracted from <a href='https://www.sanskritworld.in/public/assets/book/book_5103ff5b93eda.txt'> www.sanskritworld.in </a>
